#Toplu Taşımada Veri
Üniversitenin ikinci yazında Almanya’da bir haftalık ivu.plan program eğitimine katılmıştım. Program toplu taşıma sistemlerinde optimizasyon yapıyordu. Detaya girmeden söylemem gerekirse program, işletmenizin gerçekleşecek olan seferleri en az araç ve en az şoförle yapmanızı sağlıyordu. İnşaat Mühendisliği okuyordum ve ulaştırma alanında uzmanlaşmak istiyordum. Bu eğitim benim için büyük bir şanstı. 
Üniversiteyi bitirdikten sonra öncelikle üst yapı inşaatında ve ardından köprü inşaatında çalıştım. Köprü inşaatı bittikten sonra (mesnet açıklığı 14 metre olan iki küçük köprü) bir iş teklifi geldi. IVU firması İETT’nin “Toplu Taşıma Sistemlerinde Optimizasyon” ihalesini almıştı. IVU firması, Türk firmasıyla ortak olarak projeyi gerçekleştireceklerdi ve bende türk firmasının bünyesine katılmıştım. 
Veriyle tanışmam bu projeyle gerçekleşti. Toplu taşıma işletmeciliği kendi içinde gerçekleşiyordu ancak onu bir programa tanımlamak için bazı yapılara ihtiyaç vardı (Duraklar, durak alanları, linkler, hatlar, hat varyasyonları vb.). Hepsinin isimleri ve kendilerine ait özel ID’leri olması gerekiyordu. Linklerin uzunlukları ve seyahat  süreleri. Bir çok bilgiye ihtiyacımız vardı. Bu bilgileri gerçekleşen operasyonlardan oluşan tecrübeyle yada araçlara takılan GPS cihazlarını kontrol ederek alıyorduk.
Proje devam ederken yüksek lisans eğitimime başlamıştım ve konum belliydi. Toplu Taşıma Sistemlerinde Optimizasyon: Sakarya Örneği. Ders seçimin iki ders dikkatimi çekmişti. Bunlar BÜYÜK Veri Analitiği Ve Veri Madenciliği ve Bulut Bilişim Ve Büyük Veri Yapıları. Danışman hocamın yönlendirmesiyle bu iki dersi aldım. Konular ve bilgiler harikaydı. Yeni kavramlar ve yeni bilgiler öğreniyordum. Peki toplu taşımada veri ne işimize yarar ve nasıl kullanabiliriz soruları aklımda devam dönüyordu.
Diyelim ki sabah durakta otobüs bekliyorsunuz. Toplu taşıma aracı durağa geldi, kapı açıldı, siz ve diğer yolcular bindi size tanımlı kartları bastınız, kapı kapandı ve araç duraktan çıktı. Araca yolcular binerken araçtan inen yolcular da oldu. Çıkış kapısındaki bir teknolojiyle (bu teknoloji bulunmakta) inen yolcuları sayıldı. Siz ineceğiniz durakta indiniz ve araç devam etti. Yolculuğunuz ev-okul, ev-iş veya ev-eğlence türü bir yolculuk olabilir. Okulunuzun veya işinizin bölgesini biliyorsak bu yolculuk türünü bilebiliriz.  Siz indiniz ancak araç duraktan ayrıldı. Peki aracın duraktan ayrıldığını nasıl takip ederiz. Araçlarda GPS sistemi var, peki duraklarda da bir cihaz bulunsa ve araç geldiğinde ikisi iletişim kursa. Aracın durağa geldiği ve çıktığı saatleri bilir aralarındaki süreyi de saklayabiliriz.  Araç diğer durağa gittiğinde iki durak arası süreyi biliriz. Bu süreler trafik yoğunluğuna göre değişir ancak sabah, öğle, akşam ve gece olarak günleri ayırır ardından kendi içlerinde bir ortalama alırız.  
Bu verileri doğru okursak Toplu Taşıma Planlamasında ve Optimizasyonunda güzel sonuçlar alabilirsiniz. Şimdi ve sonrası için. Bir yere üniversite açılacağı zaman yolculuk yoğunluğu, trafik yoğunluğu ve yolcu profili nasıl değişiyor tahmin edebiliriz.  Yolcu sayısına göre araç türünün seçiminde doğru sonuçlara ulaşabiliriz. Aslında demek istediğim doğru verilere sahip olur onları doğru okursak tüm filo yönetimine ve planlamaya hakim oluruz. 
