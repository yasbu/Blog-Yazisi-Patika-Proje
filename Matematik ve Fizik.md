#Matematik ve Fizik
Lise ikinci sınıfta fizik hocası kuvvetler ve hareket konusuna başlamıştı. Tahtaya bir nokta ve ucundan uzanan bir doğru çizdi. Sayısal bir kuvvet atadı. Ardından x-y koordinatları. Atadığı kuvveti koordinatlara göre dağıttı. Dağıtırken sinüs ve kosinüsten bahsetti. Kuvvet 5 kN idi ve ne olduysa kuvvetleri 4 kN ve 3 kN olarak dağıttı. Matematiğim o kadar iyi değildi belki ama olayı kafamda oturtamamıştım. Biz ne yapıyorduk? Kendi kendime o kutsal soruyu sordum “Bu gerçek hayatta ne işime yarayacak?”
Doğrusunu söylemek gerekirse aldığımız derslerin doğrudan gerçek hayatta işimize yaramıyor. Tamam öyle de bu kuvvetler ve hareketler nasıl bir mantığa sahipti? Cevabı arkadaşımla gittiğim bilardo salonunda bulmuştum. Oynadığım oyun bir elin parmaklarını geçmezdi ve oyunu tam anlamamıştım. Beyaz topa vuruyorsun, beyaz top diğerine vuruyor, toplar dağılıyor gidiyor.  Arkadaşıma anlamadığımı söylediğimde dersteki kuvvetler ve hareket gibi düşün dedi. İşte gelen aydınlanma. Istakayla beyaz topun tam ortasına vurursam kuvveti tam olarak aktarırım ve beyaz top kırmızı topun sağına denk gelirse kırmızı top sola gider, beyaz top sola. Ne kadarlık bir kuvvet aktarımı olur dersek cevabı kırmızı topun ağırlık merkezinin ne kadar yakının denk geldiğine göre değişir. Bilardo masası x-y koordinatlarına sahipti ve topların vektör kuvvetleri oradan oraya da hareket sağlıyordu. 
Matematik, fizik ve geometri hayatın içinde çok yer almaya başladı. Futbol topuna nasıl vuracağını düşünebilirsin, keman çalarken doğru pozisyonun mantığını kafanda tartabilirsin. Bu tarzda bir film önermem gerekirse Ice Prencess (Buz Prensesi) filmini önerebilirim. Lise öğrencisi Casey’nin  fizik öğretmeni ondan üniversite bursu için bir proje hazırlamasını ister. Casey de buz patenindeki hareketlerin bir tür aerodinamik formülü olduğunu düşünerek bu işe girişir. Benim buz pateni pistim bilardo masasıydı ve ben çok iyi bir bilardo oyuncusu olmadı. Matematik ve fizikle hayatı harmanlamak bazen çok eğlenceli oluyor. 

